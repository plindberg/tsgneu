---
date: 2020-03-30 21:08
type: fragment
title: Tips för hemarbete
original: https://twitter.com/plindberg/status/1244702993188032513
lang: sv
---
<p>Gav idag två spontana tips till en som kämpade med att jobba hemma. Själv har jag många års vana av att jobba hemifrån.

<ol class="list-decimal pl-5 sm:pl-0 space-y-4">

<li class="space-y-4"><p>Se vad du kan göra för att öka kontrasten mellan arbete och fritid.

<p>Du har säkert sett några sådana tips. Ha en speciell plats, arbeta fasta tider, börja och avsluta dagen med en promenad, byt kläder när du börjar och avslutar dagen.

<p>Jag uppfattar det som att hjärnan är väldigt kontextuell, så ju tydligare du kan göra gränsen mellan arbetsdagens början och slut desto lättare kommer din hjärna kunna switcha mellan arbete och fritid.

<p>Tänk på vilka vanor och ritualer du har i normala fall och håll dig till dem även nu.

<li class="space-y-4"><p>Det är ofta lätt att arbetsdagen fortsätter in på kvällen. När du är mitt uppe i något så vill du gärna avsluta.

<p>För att kunna sluta när jag är mitt uppe i något så brukar jag anteckna ned vad jag ska börja med nästa dag – i tillräcklig detalj för att jag ska vara säker på att kunna ta upp tråden.

<p>Utan det är det lätt att du har tankar spinnande i bakhuvudet när du börjar laga middag, ända tills du går och lägger dig.
</ol>
