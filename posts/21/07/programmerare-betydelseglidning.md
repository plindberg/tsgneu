---
title: Betydelseglidning bland programmerare
date: 2021-07-03 16:17
type: fragment
original: https://twitter.com/plindberg/status/1411328125418491907
lang: sv
---
{% link "/21/06/test-doubles/" %}Funderade nyligen{% endlink %} över den märkliga betydelseglidningen i programmeringstermen ”mock”, med tanke på att just utvecklare tenderar om att vara måna om tydlighet och semantik. Att låta ett ord ta över alla närbesläktade ord, när det från början var väldigt specifikt – märkligt.

Ett annat fall är ordet ”model”. Från början ”business” eller ”domain model”. Vanligen singular, omfattande samtliga entiteter i en verksamhet eller domän. Nu syftande på enskilda entiteter – dessutom i huvudsak som databehållare, från att främst ha gällt logik och relationer.

Alltså ”en modell” av en domän, dess entiteter och deras roller och ansvar i förhållande till varandra, logik, regler. Jag kan gå med på att se varje entitet som en modell i sig av en företeelse, men det jag främst tycker är synd är att logik och funktion ses som något separat.
