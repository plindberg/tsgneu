---
title: Giffel eller croissant
date: 2025-09-13 10:01
type: fragment
lang: sv
---
Läser en Maigret från tidigt sextiotal och undrar om ’giffel’ syftar på croissant och huruvida det inte var bekant i Sverige då. Frågar en LLM. Titeln på sessionen blir ’Giffel eller croissant’.

Frågar sedan om ’nya francs’ och får veta att ny valuta infördes där 1 nouveau franc motsvarade 100 ancien och att de användes parallellt under några år.

Här kan den ha hallucinerat lite och påstod att den samtidigt knöts till amerikansk dollar, något den inte kunde bekräfta genom att söka när jag bad den göra det.

Det fick mig ändå att undra över hur det går till rent praktiskt att binda en valuta till en annan. Det i sin tur påminde mig om ECU som användes för att stabilisera ett antal länders valutor innan övergången till euro – det kanske kan kallas en virtuell valuta. Så jag frågade om det också.

Allt under rubriken ’Giffel eller croissant’.
